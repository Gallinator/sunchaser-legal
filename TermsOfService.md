TERMINI E CONDIZIONI D’USO 
DELL’APPLICAZIONE SunChaser

I presenti Termini e Condizioni d’Uso dell’Applicazione (di seguito Condizioni d’Uso) sono destinati a trovare applicazione con riguardo all’applicazione SunChaser messa a disposizione da CICERI LUIGI [dati di Ciceri] indirizzo di posta elettronica ordinaria dh.fr.android.game@gmail.com e indirizzo di posta elettronica certificata [indirizzo PEC] (di seguito “Concedente”), mediante piattaforma terza GooglePlay (di seguito “Piattaforma”), all’Utente che, a seguito di accettazione del presente documento dichiara di rispettare tutto quanto ivi riportato nella fruizione del servizio come di seguito descritto.
Le presenti Condizioni d’Uso sono destinate a trovare applicazione esclusivamente con riguardo all’utilizzo dell’APP e non ad altri eventuali Siti/app/collegamenti a cui l’Utente viene reindirizzato durante la fruizione dell’APP (qualora presenti banner pubblicitari). Le presenti Condizioni d’Uso integrano e non sostituiscono le condizioni d’uso della Piattaforma.

    1. Descrizioni del Servizio
L’APP è un’applicazione che permette all’Utente, a seguito del download all’interno del proprio dispositivo mobile (di seguito “Dispositivo”) nei termini e modalità fissati dalla Piattaforma, fatto salvo quanto riportato nel presente documento e in ragione alla versione dell’APP nonché in base alla configurazione del Dispositivo, di fruire dei seguenti servizi (“Servizi”):
    a) Inserire manualmente le coordinate e/o attivare la geolocalizzazione all’interno dell’APP;
    b) Visualizzare le condizioni di alba e tramonto del sole di una determinata località di proprio interesse;
    c) Salvare le condizioni di alba e tramonto del sole all’interno del proprio Dispositivo; 
    d) Fruire di eventuali altre funzionalità a seguito di successivi release e/o servizi opzionali a pagamento messi eventualmente a disposizione del Concedente.

Le condizioni di alba e tramonto di cui alla lettera b) e c) vengono messe a disposizione dal Concedente a titolo gratuito, unicamente allo scopo di consentire all’Utente la fruizione del Servizio.

L’APP è messa a disposizione a titolo gratuito, così com’è, senza alcuna verifica in merito alla funzionalità e/o accuratezza. I dati visualizzati all’interno dell’APP potrebbero non essere veritieri / corretti / aggiornati / funzionanti / affidabili. 

L’APP e ciascuno dei Servizi possono essere tutelati ai sensi della vigente normativa applicabile e comunque protetti ai sensi della legge a protezione del diritto d’autore. Gli eventuali segni distintivi, nomi commerciali marchi, denominazioni, immagini, contenuti, elementi, presenti nell’APP sono e rimangono di titolarità esclusiva del Concedente e vengono messi a disposizione dell’Utente unicamente per dare esecuzione alle presenti Condizioni d’Uso.
    2. Diritti e obblighi dell’Utente. Manleva.
L’Utente:
    • dichiara di avere la maggiore età o comunque l’età minima per eseguire il download dell’APP e fruire del Servizio;
    • è esclusivo responsabile per tutti i dati immessi all’interno dell’APP;
    • mediante lo svolgimento dell’attività di cui alla lettera a) concede al Concedente una licenza senza limiti territoriali, non esclusiva, non revocabile, gratuita per utilizzo, copia, riproduzione, elaborazione, adattamento, modifica, pubblicazione, trasmissione, visualizzazione e distribuzione dei dati inseriti nella fruizione del Servizio;
È fatto divieto all’Utente:
    • riprodurre, duplicare, copiare, vendere, rivendere o sfruttare in tutto o in parte l’APP e/o, se pertinente, il Servizio oltre i termini indicati nel presente documento;
    • compiere attività di reverse engineering, decompilare, disassemblare, modificare o creare servizi/app derivate basate in tutto o in parte sull’APP e/o, se pertinente, sul Servizio oltre i termini indicati nel presente documento;
    • aggirare i sistemi informatici ovvero utilizzare qualunque robot, spider, applicazione nonchè dispositivo, processo o mezzo automatico per accedere, recuperare, effettuare scraping o indicizzare qualunque porzione dell’APP e/o se pertinente del Servizio;
    • affittare, licenziare o sublicenziare in tutto o in parte l’APP e/o, se pertinente, il Servizio;
    • diffondere o pubblicare contenuti illegali, osceni, illegittimi, diffamatori o inappropriati; 
    • utilizzare in tutto o in parte l’APP e/o, se pertinente, il Servizio oltre i termini indicati nel presente documento;

In caso di violazione delle disposizioni di cui alle presenti Condizioni, l'Utente si impegna a risarcire, tutti, nessuno escluso, i danni che il Concedente ha subito quale conseguenza delle predette condotte e si impegna altresì sin d’ora a tenere indenne e manlevato il Concedente da ogni e qualsiasi responsabilità, risarcimento, richiesta, indennizzo a cui questi potrebbe essere esposto a causa delle predette condotte.

Fatto salvo quanto previsto dal comma precedente nonché dall’articolo successivo, l’Utente ha la facoltà di recedere in ogni tempo dalla fruizione dell’APP mediante l’eliminazione di quest’ultima. L’esercizio del recesso non esclude la responsabilità dell’Utente in caso di violazione della normativa applicabile e delle presenti Condizioni. Fatto salvo quanto previsto dal comma 1 terzo alinea, il Concedente si impegna a rimuovere i dati dell’Utente presenti nell’APP. In nessun caso il Concedente potrà intervenire sui dati che l’Utente ha salvato presso il proprio Dispositivo mediante l’uso dell’APP.  



    3. Diritti e obblighi del Concedente. Limitazione da responsabilità. 
Il Concedente:
    • Si riserva il diritto, in ogni tempo e senza alcun motivo, di sospendere, interrompere, revocare l’accesso all’APP nonché ai singoli Servizi, in modo temporaneo e/o permanente;
    • Si riserva il diritto di eliminare definitivamente l’APP in ogni tempo. In detti casi il Concedente si impegna ad eliminare eventuali dati dell’Utente presenti all’interno dell’APP e/o se tecnicamente possibile e non eccessivamente oneroso, agirà per permettere agli Utenti di prelevare le informazioni immesse all’interno dell’APP;
    • Si impegna a riscontrare alle richieste dell’Utente entro un termine ragionevole.
Il Concedente: 
    • è un soggetto terzo rispetto alla Piattaforma e non può ritenersi responsabile per eventuali malfunzionamenti, errori, sospensioni, interruzioni dei servizi nonché ogni eventuale condotta anche omissiva che può influire in tutto o in parte sull’APP e/o sui Servizi;
    • Non può essere in alcun modo considerato responsabile in caso di impossibilità, difficoltà, ritardo nella fruizione dell’APP o in tutto o in parte dei Servizi nonché la disponibilità dell’APP e dei Servizi, il corretto funzionamento degli stessi;
    • Non può essere in alcun modo considerato responsabile per qualsivoglia condotta attiva o omissiva posta in essere dall’Utente, dal soggetto che ha a disposizione il Dispositivo, dalla Piattaforma, da enti terzi/app terze raggiunte mediante la fruizione dell’APP, dal Dispositivo.

    4. Legge applicabile e Foro competente 
Alle presenti Condizioni d’Uso si applica la legge italiana.  In caso di controversie in merito all’interpretazione, escuzione e validità delle presenti Condizioni d’Uso, è competente in via esclusiva il foro del Concedente, con facoltà da parte di quest’ultimo di chiamare in causa l’Utente presso il foro di questi. Fa eccezione il foro esclusivo del consumatore, qualora l’Utente abbia tale qualifica e nei casi in cui la legge lo imponga. 
La Commissione Europea ha istituito una piattaforma online che fornisce uno strumento di risoluzione alternativa delle controversie. Tale strumento può essere utilizzato dal consumatore europeo per risolvere in via non giudiziale ogni controversia relativa a e/o derivante da contratti di vendita di beni e servizi stipulati in rete. 



